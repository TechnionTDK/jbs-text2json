{"subjects":[{"uri":"tanach-32-1-1","text":"  אֵיכָה יָשְׁבָה בָדָד הָעִיר רַבָּתִי עָם הָיְתָה כְּאַלְמָנָה רַבָּתִי בַגּוֹיִם שָׂרָתִי בַּמְּדִינוֹת הָיְתָה לָמַס","titles":[{"title":"איכה א א"},{"title":"איכה פרק א פסוק א"}]},{"uri":"tanach-32-1-2","text":"  בָּכוֹ תִבְכֶּה בַּלַּיְלָה וְדִמְעָתָהּ עַל לֶחֱיָהּ אֵין לָהּ מְנַחֵם מִכָּל אֹהֲבֶיהָ כָּל רֵעֶיהָ בָּגְדוּ בָהּ הָיוּ לָהּ לְאֹיְבִים","titles":[{"title":"איכה א ב"},{"title":"איכה פרק א פסוק ב"}]},{"uri":"tanach-32-1-3","text":"  גָּלְתָה יְהוּדָה מֵעֹנִי וּמֵרֹב עֲבֹדָה הִיא יָשְׁבָה בַגּוֹיִם לֹא מָצְאָה מָנוֹחַ כָּל רֹדְפֶיהָ הִשִּׂיגוּהָ בֵּין הַמְּצָרִים","titles":[{"title":"איכה א ג"},{"title":"איכה פרק א פסוק ג"}]},{"uri":"tanach-32-1-4","text":"  דַּרְכֵי צִיּוֹן אֲבֵלוֹת מִבְּלִי בָּאֵי מוֹעֵד כָּל שְׁעָרֶיהָ שׁוֹמֵמִין כֹּהֲנֶיהָ נֶאֱנָחִים בְּתוּלֹתֶיהָ נּוּגוֹת וְהִיא מַר לָהּ","titles":[{"title":"איכה א ד"},{"title":"איכה פרק א פסוק ד"}]},{"uri":"tanach-32-1-5","text":"  הָיוּ צָרֶיהָ לְרֹאשׁ אֹיְבֶיהָ שָׁלוּ כִּי יְהוָה הוֹגָהּ עַל רֹב פְּשָׁעֶיהָ עוֹלָלֶיהָ הָלְכוּ שְׁבִי לִפְנֵי צָר","titles":[{"title":"איכה א ה"},{"title":"איכה פרק א פסוק ה"}]},{"uri":"tanach-32-1-6","text":"  וַיֵּצֵא (מן) (בת) מִבַּת צִיּוֹן כָּל הֲדָרָהּ הָיוּ שָׂרֶיהָ כְּאַיָּלִים לֹא מָצְאוּ מִרְעֶה וַיֵּלְכוּ בְלֹא כֹחַ לִפְנֵי רוֹדֵף","titles":[{"title":"איכה א ו"},{"title":"איכה פרק א פסוק ו"}]},{"uri":"tanach-32-1-7","text":"  זָכְרָה יְרוּשָׁלִַם יְמֵי עָנְיָהּ וּמְרוּדֶיהָ כֹּל מַחֲמֻדֶיהָ אֲשֶׁר הָיוּ מִימֵי קֶדֶם בִּנְפֹל עַמָּהּ בְּיַד צָר וְאֵין עוֹזֵר לָהּ רָאוּהָ צָרִים שָׂחֲקוּ עַל מִשְׁבַּתֶּהָ","titles":[{"title":"איכה א ז"},{"title":"איכה פרק א פסוק ז"}]},{"uri":"tanach-32-1-8","text":"  חֵטְא חָטְאָה יְרוּשָׁלִַם עַל כֵּן לְנִידָה הָיָתָה כָּל מְכַבְּדֶיהָ הִזִּילוּהָ כִּי רָאוּ עֶרְוָתָהּ גַּם הִיא נֶאֶנְחָה וַתָּשָׁב אָחוֹר","titles":[{"title":"איכה א ח"},{"title":"איכה פרק א פסוק ח"}]},{"uri":"tanach-32-1-9","text":"  טֻמְאָתָהּ בְּשׁוּלֶיהָ לֹא זָכְרָה אַחֲרִיתָהּ וַתֵּרֶד פְּלָאִים אֵין מְנַחֵם לָהּ רְאֵה יְהוָה אֶת עָנְיִי כִּי הִגְדִּיל אוֹיֵב","titles":[{"title":"איכה א ט"},{"title":"איכה פרק א פסוק ט"}]},{"uri":"tanach-32-1-10","text":"  יָדוֹ פָּרַשׂ צָר עַל כָּל מַחֲמַדֶּיהָ כִּי רָאֲתָה גוֹיִם בָּאוּ מִקְדָּשָׁהּ אֲשֶׁר צִוִּיתָה לֹא יָבֹאוּ בַקָּהָל לָךְ","titles":[{"title":"איכה א י"},{"title":"איכה פרק א פסוק י"}]},{"uri":"tanach-32-1-11","text":"  כָּל עַמָּהּ נֶאֱנָחִים מְבַקְשִׁים לֶחֶם נָתְנוּ (מחמודיהם) מַחֲמַדֵּיהֶם בְּאֹכֶל לְהָשִׁיב נָפֶשׁ רְאֵה יְהוָה וְהַבִּיטָה כִּי הָיִיתִי זוֹלֵלָה","titles":[{"title":"איכה א יא"},{"title":"איכה פרק א פסוק יא"}]},{"uri":"tanach-32-1-12","text":"  לוֹא אֲלֵיכֶם כָּל עֹבְרֵי דֶרֶךְ הַבִּיטוּ וּרְאוּ אִם יֵשׁ מַכְאוֹב כְּמַכְאֹבִי אֲשֶׁר עוֹלַל לִי אֲשֶׁר הוֹגָה יְהוָה בְּיוֹם חֲרוֹן אַפּוֹ","titles":[{"title":"איכה א יב"},{"title":"איכה פרק א פסוק יב"}]},{"uri":"tanach-32-1-13","text":"  מִמָּרוֹם שָׁלַח אֵשׁ בְּעַצְמֹתַי וַיִּרְדֶּנָּה פָּרַשׂ רֶשֶׁת לְרַגְלַי הֱשִׁיבַנִי אָחוֹר נְתָנַנִי שֹׁמֵמָה כָּל הַיּוֹם דָּוָה","titles":[{"title":"איכה א יג"},{"title":"איכה פרק א פסוק יג"}]},{"uri":"tanach-32-1-14","text":"  נִשְׂקַד עֹל פְּשָׁעַי בְּיָדוֹ יִשְׂתָּרְגוּ עָלוּ עַל צַוָּארִי הִכְשִׁיל כֹּחִי נְתָנַנִי אֲדֹנָי בִּידֵי לֹא אוּכַל קוּם","titles":[{"title":"איכה א יד"},{"title":"איכה פרק א פסוק יד"}]},{"uri":"tanach-32-1-15","text":"  סִלָּה כָל אַבִּירַי אֲדֹנָי בְּקִרְבִּי קָרָא עָלַי מוֹעֵד לִשְׁבֹּר בַּחוּרָי גַּת דָּרַךְ אֲדֹנָי לִבְתוּלַת בַּת יְהוּדָה","titles":[{"title":"איכה א טו"},{"title":"איכה פרק א פסוק טו"}]},{"uri":"tanach-32-1-16","text":"  עַל אֵלֶּה אֲנִי בוֹכִיָּה עֵינִי עֵינִי יֹרְדָה מַּיִם כִּי רָחַק מִמֶּנִּי מְנַחֵם מֵשִׁיב נַפְשִׁי הָיוּ בָנַי שׁוֹמֵמִים כִּי גָבַר אוֹיֵב","titles":[{"title":"איכה א טז"},{"title":"איכה פרק א פסוק טז"}]},{"uri":"tanach-32-1-17","text":"  פֵּרְשָׂה צִיּוֹן בְּיָדֶיהָ אֵין מְנַחֵם לָהּ צִוָּה יְהוָה לְיַעֲקֹב סְבִיבָיו צָרָיו הָיְתָה יְרוּשָׁלִַם לְנִדָּה בֵּינֵיהֶם","titles":[{"title":"איכה א יז"},{"title":"איכה פרק א פסוק יז"}]},{"uri":"tanach-32-1-18","text":"  צַדִּיק הוּא יְהוָה כִּי פִיהוּ מָרִיתִי שִׁמְעוּ נָא כָל (עמים) הָעַמִּים וּרְאוּ מַכְאֹבִי בְּתוּלֹתַי וּבַחוּרַי הָלְכוּ בַשֶּׁבִי","titles":[{"title":"איכה א יח"},{"title":"איכה פרק א פסוק יח"}]},{"uri":"tanach-32-1-19","text":"  קָרָאתִי לַמְאַהֲבַי הֵמָּה רִמּוּנִי כֹּהֲנַי וּזְקֵנַי בָּעִיר גָּוָעוּ כִּי בִקְשׁוּ אֹכֶל לָמוֹ וְיָשִׁיבוּ אֶת נַפְשָׁם","titles":[{"title":"איכה א יט"},{"title":"איכה פרק א פסוק יט"}]},{"uri":"tanach-32-1-20","text":"  רְאֵה יְהוָה כִּי צַר לִי מֵעַי חֳמַרְמָרוּ נֶהְפַּךְ לִבִּי בְּקִרְבִּי כִּי מָרוֹ מָרִיתִי מִחוּץ שִׁכְּלָה חֶרֶב בַּבַּיִת כַּמָּוֶת","titles":[{"title":"איכה א כ"},{"title":"איכה פרק א פסוק כ"}]},{"uri":"tanach-32-1-21","text":"  שָׁמְעוּ כִּי נֶאֱנָחָה אָנִי אֵין מְנַחֵם לִי כָּל אֹיְבַי שָׁמְעוּ רָעָתִי שָׂשׂוּ כִּי אַתָּה עָשִׂיתָ הֵבֵאתָ יוֹם קָרָאתָ וְיִהְיוּ כָמוֹנִי","titles":[{"title":"איכה א כא"},{"title":"איכה פרק א פסוק כא"}]},{"uri":"tanach-32-1-22","text":"  תָּבֹא כָל רָעָתָם לְפָנֶיךָ וְעוֹלֵל לָמוֹ כַּאֲשֶׁר עוֹלַלְתָּ לִי עַל כָּל פְּשָׁעָי כִּי רַבּוֹת אַנְחֹתַי וְלִבִּי דַוָּי","titles":[{"title":"איכה א כב"},{"title":"איכה פרק א פסוק כב"}]},{"uri":"tanach-32-2-1","text":"  אֵיכָה יָעִיב בְּאַפּוֹ אֲדֹנָי אֶת בַּת צִיּוֹן הִשְׁלִיךְ מִשָּׁמַיִם אֶרֶץ תִּפְאֶרֶת יִשְׂרָאֵל וְלֹא זָכַר הֲדֹם רַגְלָיו בְּיוֹם אַפּוֹ","titles":[{"title":"איכה ב א"},{"title":"איכה פרק ב פסוק א"}]},{"uri":"tanach-32-2-2","text":"  בִּלַּע אֲדֹנָי (לא) וְלֹא חָמַל אֵת כָּל נְאוֹת יַעֲקֹב הָרַס בְּעֶבְרָתוֹ מִבְצְרֵי בַת יְהוּדָה הִגִּיעַ לָאָרֶץ חִלֵּל מַמְלָכָה וְשָׂרֶיהָ","titles":[{"title":"איכה ב ב"},{"title":"איכה פרק ב פסוק ב"}]},{"uri":"tanach-32-2-3","text":"  גָּדַע בָּחֳרִי אַף כֹּל קֶרֶן יִשְׂרָאֵל הֵשִׁיב אָחוֹר יְמִינוֹ מִפְּנֵי אוֹיֵב וַיִּבְעַר בְּיַעֲקֹב כְּאֵשׁ לֶהָבָה אָכְלָה סָבִיב","titles":[{"title":"איכה ב ג"},{"title":"איכה פרק ב פסוק ג"}]},{"uri":"tanach-32-2-4","text":"  דָּרַךְ קַשְׁתּוֹ כְּאוֹיֵב נִצָּב יְמִינוֹ כְּצָר וַיַּהֲרֹג כֹּל מַחֲמַדֵּי עָיִן בְּאֹהֶל בַּת צִיּוֹן שָׁפַךְ כָּאֵשׁ חֲמָתוֹ","titles":[{"title":"איכה ב ד"},{"title":"איכה פרק ב פסוק ד"}]},{"uri":"tanach-32-2-5","text":"  הָיָה אֲדֹנָי כְּאוֹיֵב בִּלַּע יִשְׂרָאֵל בִּלַּע כָּל אַרְמְנוֹתֶיהָ שִׁחֵת מִבְצָרָיו וַיֶּרֶב בְּבַת יְהוּדָה תַּאֲנִיָּה וַאֲנִיָּה","titles":[{"title":"איכה ב ה"},{"title":"איכה פרק ב פסוק ה"}]},{"uri":"tanach-32-2-6","text":"  וַיַּחְמֹס כַּגַּן שֻׂכּוֹ שִׁחֵת מוֹעֲדוֹ שִׁכַּח יְהוָה בְּצִיּוֹן מוֹעֵד וְשַׁבָּת וַיִּנְאַץ בְּזַעַם אַפּוֹ מֶלֶךְ וְכֹהֵן","titles":[{"title":"איכה ב ו"},{"title":"איכה פרק ב פסוק ו"}]},{"uri":"tanach-32-2-7","text":"  זָנַח אֲדֹנָי מִזְבְּחוֹ נִאֵר מִקְדָּשׁוֹ הִסְגִּיר בְּיַד אוֹיֵב חוֹמֹת אַרְמְנוֹתֶיהָ קוֹל נָתְנוּ בְּבֵית יְהוָה כְּיוֹם מוֹעֵד","titles":[{"title":"איכה ב ז"},{"title":"איכה פרק ב פסוק ז"}]},{"uri":"tanach-32-2-8","text":"  חָשַׁב יְהוָה לְהַשְׁחִית חוֹמַת בַּת צִיּוֹן נָטָה קָו לֹא הֵשִׁיב יָדוֹ מִבַּלֵּעַ וַיַּאֲבֶל חֵל וְחוֹמָה יַחְדָּו אֻמְלָלוּ","titles":[{"title":"איכה ב ח"},{"title":"איכה פרק ב פסוק ח"}]},{"uri":"tanach-32-2-9","text":"  טָבְעוּ בָאָרֶץ שְׁעָרֶיהָ אִבַּד וְשִׁבַּר בְּרִיחֶיהָ מַלְכָּהּ וְשָׂרֶיהָ בַגּוֹיִם אֵין תּוֹרָה גַּם נְבִיאֶיהָ לֹא מָצְאוּ חָזוֹן מֵיְהוָה","titles":[{"title":"איכה ב ט"},{"title":"איכה פרק ב פסוק ט"}]},{"uri":"tanach-32-2-10","text":"  יֵשְׁבוּ לָאָרֶץ יִדְּמוּ זִקְנֵי בַת צִיּוֹן הֶעֱלוּ עָפָר עַל רֹאשָׁם חָגְרוּ שַׂקִּים הוֹרִידוּ לָאָרֶץ רֹאשָׁן בְּתוּלֹת יְרוּשָׁלִָם","titles":[{"title":"איכה ב י"},{"title":"איכה פרק ב פסוק י"}]},{"uri":"tanach-32-2-11","text":"  כָּלוּ בַדְּמָעוֹת עֵינַי חֳמַרְמְרוּ מֵעַי נִשְׁפַּךְ לָאָרֶץ כְּבֵדִי עַל שֶׁבֶר בַּת עַמִּי בֵּעָטֵף עוֹלֵל וְיוֹנֵק בִּרְחֹבוֹת קִרְיָה","titles":[{"title":"איכה ב יא"},{"title":"איכה פרק ב פסוק יא"}]},{"uri":"tanach-32-2-12","text":"  לְאִמֹּתָם יֹאמְרוּ אַיֵּה דָּגָן וָיָיִן בְּהִתְעַטְּפָם כֶּחָלָל בִּרְחֹבוֹת עִיר בְּהִשְׁתַּפֵּךְ נַפְשָׁם אֶל חֵיק אִמֹּתָם","titles":[{"title":"איכה ב יב"},{"title":"איכה פרק ב פסוק יב"}]},{"uri":"tanach-32-2-13","text":"  מָה אֲעִידֵךְ מָה אֲדַמֶּה לָּךְ הַבַּת יְרוּשָׁלִַם מָה אַשְׁוֶה לָּךְ וַאֲנַחֲמֵךְ בְּתוּלַת בַּת צִיּוֹן כִּי גָדוֹל כַּיָּם שִׁבְרֵךְ מִי יִרְפָּא לָךְ","titles":[{"title":"איכה ב יג"},{"title":"איכה פרק ב פסוק יג"}]},{"uri":"tanach-32-2-14","text":"  נְבִיאַיִךְ חָזוּ לָךְ שָׁוְא וְתָפֵל וְלֹא גִלּוּ עַל עֲוֹנֵךְ לְהָשִׁיב (שביתך) שְׁבוּתֵךְ וַיֶּחֱזוּ לָךְ מַשְׂאוֹת שָׁוְא וּמַדּוּחִים","titles":[{"title":"איכה ב יד"},{"title":"איכה פרק ב פסוק יד"}]},{"uri":"tanach-32-2-15","text":"  סָפְקוּ עָלַיִךְ כַּפַּיִם כָּל עֹבְרֵי דֶרֶךְ שָׁרְקוּ וַיָּנִעוּ רֹאשָׁם עַל בַּת יְרוּשָׁלִָם הֲזֹאת הָעִיר שֶׁיֹּאמְרוּ כְּלִילַת יֹפִי מָשׂוֹשׂ לְכָל הָאָרֶץ","titles":[{"title":"איכה ב טו"},{"title":"איכה פרק ב פסוק טו"}]},{"uri":"tanach-32-2-16","text":"  פָּצוּ עָלַיִךְ פִּיהֶם כָּל אוֹיְבַיִךְ שָׁרְקוּ וַיַּחַרְקוּ שֵׁן אָמְרוּ בִּלָּעְנוּ אַךְ זֶה הַיּוֹם שֶׁקִּוִּינֻהוּ מָצָאנוּ רָאִינוּ","titles":[{"title":"איכה ב טז"},{"title":"איכה פרק ב פסוק טז"}]},{"uri":"tanach-32-2-17","text":"  עָשָׂה יְהוָה אֲשֶׁר זָמָם בִּצַּע אֶמְרָתוֹ אֲשֶׁר צִוָּה מִימֵי קֶדֶם הָרַס וְלֹא חָמָל וַיְשַׂמַּח עָלַיִךְ אוֹיֵב הֵרִים קֶרֶן צָרָיִךְ","titles":[{"title":"איכה ב יז"},{"title":"איכה פרק ב פסוק יז"}]},{"uri":"tanach-32-2-18","text":"  צָעַק לִבָּם אֶל אֲדֹנָי חוֹמַת בַּת צִיּוֹן הוֹרִידִי כַנַּחַל דִּמְעָה יוֹמָם וָלַיְלָה אַל תִּתְּנִי פוּגַת לָךְ אַל תִּדֹּם בַּת עֵינֵךְ","titles":[{"title":"איכה ב יח"},{"title":"איכה פרק ב פסוק יח"}]},{"uri":"tanach-32-2-19","text":"  קוּמִי רֹנִּי (בליל) בַלַּיְלָה לְרֹאשׁ אַשְׁמֻרוֹת שִׁפְכִי כַמַּיִם לִבֵּךְ נֹכַח פְּנֵי אֲדֹנָי שְׂאִי אֵלָיו כַּפַּיִךְ עַל נֶפֶשׁ עוֹלָלַיִךְ הָעֲטוּפִים בְּרָעָב בְּרֹאשׁ כָּל חוּצוֹת","titles":[{"title":"איכה ב יט"},{"title":"איכה פרק ב פסוק יט"}]},{"uri":"tanach-32-2-20","text":"  רְאֵה יְהוָה וְהַבִּיטָה לְמִי עוֹלַלְתָּ כֹּה אִם תֹּאכַלְנָה נָשִׁים פִּרְיָם עֹלֲלֵי טִפֻּחִים אִם יֵהָרֵג בְּמִקְדַּשׁ אֲדֹנָי כֹּהֵן וְנָבִיא","titles":[{"title":"איכה ב כ"},{"title":"איכה פרק ב פסוק כ"}]},{"uri":"tanach-32-2-21","text":"  שָׁכְבוּ לָאָרֶץ חוּצוֹת נַעַר וְזָקֵן בְּתוּלֹתַי וּבַחוּרַי נָפְלוּ בֶחָרֶב הָרַגְתָּ בְּיוֹם אַפֶּךָ טָבַחְתָּ לֹא חָמָלְתָּ","titles":[{"title":"איכה ב כא"},{"title":"איכה פרק ב פסוק כא"}]},{"uri":"tanach-32-2-22","text":"  תִּקְרָא כְיוֹם מוֹעֵד מְגוּרַי מִסָּבִיב וְלֹא הָיָה בְּיוֹם אַף יְהוָה פָּלִיט וְשָׂרִיד אֲשֶׁר טִפַּחְתִּי וְרִבִּיתִי אֹיְבִי כִלָּם","titles":[{"title":"איכה ב כב"},{"title":"איכה פרק ב פסוק כב"}]},{"uri":"tanach-32-3-1","text":"  אֲנִי הַגֶּבֶר רָאָה עֳנִי בְּשֵׁבֶט עֶבְרָתוֹ","titles":[{"title":"איכה ג א"},{"title":"איכה פרק ג פסוק א"}]},{"uri":"tanach-32-3-2","text":"  אוֹתִי נָהַג וַיֹּלַךְ חֹשֶׁךְ וְלֹא אוֹר","titles":[{"title":"איכה ג ב"},{"title":"איכה פרק ג פסוק ב"}]},{"uri":"tanach-32-3-3","text":"  אַךְ בִּי יָשֻׁב יַהֲפֹךְ יָדוֹ כָּל הַיּוֹם","titles":[{"title":"איכה ג ג"},{"title":"איכה פרק ג פסוק ג"}]},{"uri":"tanach-32-3-4","text":"  בִּלָּה בְשָׂרִי וְעוֹרִי שִׁבַּר עַצְמוֹתָי","titles":[{"title":"איכה ג ד"},{"title":"איכה פרק ג פסוק ד"}]},{"uri":"tanach-32-3-5","text":"  בָּנָה עָלַי וַיַּקַּף רֹאשׁ וּתְלָאָה","titles":[{"title":"איכה ג ה"},{"title":"איכה פרק ג פסוק ה"}]},{"uri":"tanach-32-3-6","text":"  בְּמַחֲשַׁכִּים הוֹשִׁיבַנִי כְּמֵתֵי עוֹלָם","titles":[{"title":"איכה ג ו"},{"title":"איכה פרק ג פסוק ו"}]},{"uri":"tanach-32-3-7","text":"  גָּדַר בַּעֲדִי וְלֹא אֵצֵא הִכְבִּיד נְחָשְׁתִּי","titles":[{"title":"איכה ג ז"},{"title":"איכה פרק ג פסוק ז"}]},{"uri":"tanach-32-3-8","text":"  גַּם כִּי אֶזְעַק וַאֲשַׁוֵּעַ שָׂתַם תְּפִלָּתִי","titles":[{"title":"איכה ג ח"},{"title":"איכה פרק ג פסוק ח"}]},{"uri":"tanach-32-3-9","text":"  גָּדַר דְּרָכַי בְּגָזִית נְתִיבֹתַי עִוָּה","titles":[{"title":"איכה ג ט"},{"title":"איכה פרק ג פסוק ט"}]},{"uri":"tanach-32-3-10","text":"  דֹּב אֹרֵב הוּא לִי (אריה) אֲרִי בְּמִסְתָּרִים","titles":[{"title":"איכה ג י"},{"title":"איכה פרק ג פסוק י"}]},{"uri":"tanach-32-3-11","text":"  דְּרָכַי סוֹרֵר וַיְפַשְּׁחֵנִי שָׂמַנִי שֹׁמֵם","titles":[{"title":"איכה ג יא"},{"title":"איכה פרק ג פסוק יא"}]},{"uri":"tanach-32-3-12","text":"  דָּרַךְ קַשְׁתּוֹ וַיַּצִּיבֵנִי כַּמַּטָּרָא לַחֵץ","titles":[{"title":"איכה ג יב"},{"title":"איכה פרק ג פסוק יב"}]},{"uri":"tanach-32-3-13","text":"  הֵבִיא בְּכִלְיוֹתָי בְּנֵי אַשְׁפָּתוֹ","titles":[{"title":"איכה ג יג"},{"title":"איכה פרק ג פסוק יג"}]},{"uri":"tanach-32-3-14","text":"  הָיִיתִי שְּׂחֹק לְכָל עַמִּי נְגִינָתָם כָּל הַיּוֹם","titles":[{"title":"איכה ג יד"},{"title":"איכה פרק ג פסוק יד"}]},{"uri":"tanach-32-3-15","text":"  הִשְׂבִּיעַנִי בַמְּרוֹרִים הִרְוַנִי לַעֲנָה","titles":[{"title":"איכה ג טו"},{"title":"איכה פרק ג פסוק טו"}]},{"uri":"tanach-32-3-16","text":"  וַיַּגְרֵס בֶּחָצָץ שִׁנָּי הִכְפִּישַׁנִי בָּאֵפֶר","titles":[{"title":"איכה ג טז"},{"title":"איכה פרק ג פסוק טז"}]},{"uri":"tanach-32-3-17","text":"  וַתִּזְנַח מִשָּׁלוֹם נַפְשִׁי נָשִׁיתִי טוֹבָה","titles":[{"title":"איכה ג יז"},{"title":"איכה פרק ג פסוק יז"}]},{"uri":"tanach-32-3-18","text":"  וָאֹמַר אָבַד נִצְחִי וְתוֹחַלְתִּי מֵיְהוָה","titles":[{"title":"איכה ג יח"},{"title":"איכה פרק ג פסוק יח"}]},{"uri":"tanach-32-3-19","text":"  זְכָר עָנְיִי וּמְרוּדִי לַעֲנָה וָרֹאשׁ","titles":[{"title":"איכה ג יט"},{"title":"איכה פרק ג פסוק יט"}]},{"uri":"tanach-32-3-20","text":"  זָכוֹר תִּזְכּוֹר (ותשיח) וְתָשׁוֹחַ עָלַי נַפְשִׁי","titles":[{"title":"איכה ג כ"},{"title":"איכה פרק ג פסוק כ"}]},{"uri":"tanach-32-3-21","text":"  זֹאת אָשִׁיב אֶל לִבִּי עַל כֵּן אוֹחִיל","titles":[{"title":"איכה ג כא"},{"title":"איכה פרק ג פסוק כא"}]},{"uri":"tanach-32-3-22","text":"  חַסְדֵי יְהוָה כִּי לֹא תָמְנוּ כִּי לֹא כָלוּ רַחֲמָיו","titles":[{"title":"איכה ג כב"},{"title":"איכה פרק ג פסוק כב"}]},{"uri":"tanach-32-3-23","text":"  חֲדָשִׁים לַבְּקָרִים רַבָּה אֱמוּנָתֶךָ","titles":[{"title":"איכה ג כג"},{"title":"איכה פרק ג פסוק כג"}]},{"uri":"tanach-32-3-24","text":"  חֶלְקִי יְהוָה אָמְרָה נַפְשִׁי עַל כֵּן אוֹחִיל לוֹ","titles":[{"title":"איכה ג כד"},{"title":"איכה פרק ג פסוק כד"}]},{"uri":"tanach-32-3-25","text":"  טוֹב יְהוָה לְקוָוֹ לְנֶפֶשׁ תִּדְרְשֶׁנּוּ","titles":[{"title":"איכה ג כה"},{"title":"איכה פרק ג פסוק כה"}]},{"uri":"tanach-32-3-26","text":"  טוֹב וְיָחִיל וְדוּמָם לִתְשׁוּעַת יְהוָה","titles":[{"title":"איכה ג כו"},{"title":"איכה פרק ג פסוק כו"}]},{"uri":"tanach-32-3-27","text":"  טוֹב לַגֶּבֶר כִּי יִשָּׂא עֹל בִּנְעוּרָיו","titles":[{"title":"איכה ג כז"},{"title":"איכה פרק ג פסוק כז"}]},{"uri":"tanach-32-3-28","text":"  יֵשֵׁב בָּדָד וְיִדֹּם כִּי נָטַל עָלָיו","titles":[{"title":"איכה ג כח"},{"title":"איכה פרק ג פסוק כח"}]},{"uri":"tanach-32-3-29","text":"  יִתֵּן בֶּעָפָר פִּיהוּ אוּלַי יֵשׁ תִּקְוָה","titles":[{"title":"איכה ג כט"},{"title":"איכה פרק ג פסוק כט"}]},{"uri":"tanach-32-3-30","text":"  יִתֵּן לְמַכֵּהוּ לֶחִי יִשְׂבַּע בְּחֶרְפָּה","titles":[{"title":"איכה ג ל"},{"title":"איכה פרק ג פסוק ל"}]},{"uri":"tanach-32-3-31","text":"  כִּי לֹא יִזְנַח לְעוֹלָם אֲדֹנָי","titles":[{"title":"איכה ג לא"},{"title":"איכה פרק ג פסוק לא"}]},{"uri":"tanach-32-3-32","text":"  כִּי אִם הוֹגָה וְרִחַם כְּרֹב (חסדו) חֲסָדָיו","titles":[{"title":"איכה ג לב"},{"title":"איכה פרק ג פסוק לב"}]},{"uri":"tanach-32-3-33","text":"  כִּי לֹא עִנָּה מִלִּבּוֹ וַיַּגֶּה בְּנֵי אִישׁ","titles":[{"title":"איכה ג לג"},{"title":"איכה פרק ג פסוק לג"}]},{"uri":"tanach-32-3-34","text":"  לְדַכֵּא תַּחַת רַגְלָיו כֹּל אֲסִירֵי אָרֶץ","titles":[{"title":"איכה ג לד"},{"title":"איכה פרק ג פסוק לד"}]},{"uri":"tanach-32-3-35","text":"  לְהַטּוֹת מִשְׁפַּט גָּבֶר נֶגֶד פְּנֵי עֶלְיוֹן","titles":[{"title":"איכה ג לה"},{"title":"איכה פרק ג פסוק לה"}]},{"uri":"tanach-32-3-36","text":"  לְעַוֵּת אָדָם בְּרִיבוֹ אֲדֹנָי לֹא רָאָה","titles":[{"title":"איכה ג לו"},{"title":"איכה פרק ג פסוק לו"}]},{"uri":"tanach-32-3-37","text":"  מִי זֶה אָמַר וַתֶּהִי אֲדֹנָי לֹא צִוָּה","titles":[{"title":"איכה ג לז"},{"title":"איכה פרק ג פסוק לז"}]},{"uri":"tanach-32-3-38","text":"  מִפִּי עֶלְיוֹן לֹא תֵצֵא הָרָעוֹת וְהַטּוֹב","titles":[{"title":"איכה ג לח"},{"title":"איכה פרק ג פסוק לח"}]},{"uri":"tanach-32-3-39","text":"  מַה יִּתְאוֹנֵן אָדָם חָי גֶּבֶר עַל (חטאו) חֲטָאָיו","titles":[{"title":"איכה ג לט"},{"title":"איכה פרק ג פסוק לט"}]},{"uri":"tanach-32-3-40","text":"  נַחְפְּשָׂה דְרָכֵינוּ וְנַחְקֹרָה וְנָשׁוּבָה עַד יְהוָה","titles":[{"title":"איכה ג מ"},{"title":"איכה פרק ג פסוק מ"}]},{"uri":"tanach-32-3-41","text":"  נִשָּׂא לְבָבֵנוּ אֶל כַּפָּיִם אֶל אֵל בַּשָּׁמָיִם","titles":[{"title":"איכה ג מא"},{"title":"איכה פרק ג פסוק מא"}]},{"uri":"tanach-32-3-42","text":"  נַחְנוּ פָשַׁעְנוּ וּמָרִינוּ אַתָּה לֹא סָלָחְתָּ","titles":[{"title":"איכה ג מב"},{"title":"איכה פרק ג פסוק מב"}]},{"uri":"tanach-32-3-43","text":"  סַכֹּתָה בָאַף וַתִּרְדְּפֵנוּ הָרַגְתָּ לֹא חָמָלְתָּ","titles":[{"title":"איכה ג מג"},{"title":"איכה פרק ג פסוק מג"}]},{"uri":"tanach-32-3-44","text":"  סַכּוֹתָה בֶעָנָן לָךְ מֵעֲבוֹר תְּפִלָּה","titles":[{"title":"איכה ג מד"},{"title":"איכה פרק ג פסוק מד"}]},{"uri":"tanach-32-3-45","text":"  סְחִי וּמָאוֹס תְּשִׂימֵנוּ בְּקֶרֶב הָעַמִּים","titles":[{"title":"איכה ג מה"},{"title":"איכה פרק ג פסוק מה"}]},{"uri":"tanach-32-3-46","text":"  פָּצוּ עָלֵינוּ פִּיהֶם כָּל אֹיְבֵינוּ","titles":[{"title":"איכה ג מו"},{"title":"איכה פרק ג פסוק מו"}]},{"uri":"tanach-32-3-47","text":"  פַּחַד וָפַחַת הָיָה לָנוּ הַשֵּׁאת וְהַשָּׁבֶר","titles":[{"title":"איכה ג מז"},{"title":"איכה פרק ג פסוק מז"}]},{"uri":"tanach-32-3-48","text":"  פַּלְגֵי מַיִם תֵּרַד עֵינִי עַל שֶׁבֶר בַּת עַמִּי","titles":[{"title":"איכה ג מח"},{"title":"איכה פרק ג פסוק מח"}]},{"uri":"tanach-32-3-49","text":"  עֵינִי נִגְּרָה וְלֹא תִדְמֶה מֵאֵין הֲפֻגוֹת","titles":[{"title":"איכה ג מט"},{"title":"איכה פרק ג פסוק מט"}]},{"uri":"tanach-32-3-50","text":"  עַד יַשְׁקִיף וְיֵרֶא יְהוָה מִשָּׁמָיִם","titles":[{"title":"איכה ג נ"},{"title":"איכה פרק ג פסוק נ"}]},{"uri":"tanach-32-3-51","text":"  עֵינִי עוֹלְלָה לְנַפְשִׁי מִכֹּל בְּנוֹת עִירִי","titles":[{"title":"איכה ג נא"},{"title":"איכה פרק ג פסוק נא"}]},{"uri":"tanach-32-3-52","text":"  צוֹד צָדוּנִי כַּצִּפּוֹר אֹיְבַי חִנָּם","titles":[{"title":"איכה ג נב"},{"title":"איכה פרק ג פסוק נב"}]},{"uri":"tanach-32-3-53","text":"  צָמְתוּ בַבּוֹר חַיָּי וַיַּדּוּ אֶבֶן בִּי","titles":[{"title":"איכה ג נג"},{"title":"איכה פרק ג פסוק נג"}]},{"uri":"tanach-32-3-54","text":"  צָפוּ מַיִם עַל רֹאשִׁי אָמַרְתִּי נִגְזָרְתִּי","titles":[{"title":"איכה ג נד"},{"title":"איכה פרק ג פסוק נד"}]},{"uri":"tanach-32-3-55","text":"  קָרָאתִי שִׁמְךָ יְהוָה מִבּוֹר תַּחְתִּיּוֹת","titles":[{"title":"איכה ג נה"},{"title":"איכה פרק ג פסוק נה"}]},{"uri":"tanach-32-3-56","text":"  קוֹלִי שָׁמָעְתָּ אַל תַּעְלֵם אָזְנְךָ לְרַוְחָתִי לְשַׁוְעָתִי","titles":[{"title":"איכה ג נו"},{"title":"איכה פרק ג פסוק נו"}]},{"uri":"tanach-32-3-57","text":"  קָרַבְתָּ בְּיוֹם אֶקְרָאֶךָּ אָמַרְתָּ אַל תִּירָא","titles":[{"title":"איכה ג נז"},{"title":"איכה פרק ג פסוק נז"}]},{"uri":"tanach-32-3-58","text":"  רַבְתָּ אֲדֹנָי רִיבֵי נַפְשִׁי גָּאַלְתָּ חַיָּי","titles":[{"title":"איכה ג נח"},{"title":"איכה פרק ג פסוק נח"}]},{"uri":"tanach-32-3-59","text":"  רָאִיתָה יְהוָה עַוָּתָתִי שָׁפְטָה מִשְׁפָּטִי","titles":[{"title":"איכה ג נט"},{"title":"איכה פרק ג פסוק נט"}]},{"uri":"tanach-32-3-60","text":"  רָאִיתָה כָּל נִקְמָתָם כָּל מַחְשְׁבֹתָם לִי","titles":[{"title":"איכה ג ס"},{"title":"איכה פרק ג פסוק ס"}]},{"uri":"tanach-32-3-61","text":"  שָׁמַעְתָּ חֶרְפָּתָם יְהוָה כָּל מַחְשְׁבֹתָם עָלָי","titles":[{"title":"איכה ג סא"},{"title":"איכה פרק ג פסוק סא"}]},{"uri":"tanach-32-3-62","text":"  שִׂפְתֵי קָמַי וְהֶגְיוֹנָם עָלַי כָּל הַיּוֹם","titles":[{"title":"איכה ג סב"},{"title":"איכה פרק ג פסוק סב"}]},{"uri":"tanach-32-3-63","text":"  שִׁבְתָּם וְקִימָתָם הַבִּיטָה אֲנִי מַנְגִּינָתָם","titles":[{"title":"איכה ג סג"},{"title":"איכה פרק ג פסוק סג"}]},{"uri":"tanach-32-3-64","text":"  תָּשִׁיב לָהֶם גְּמוּל יְהוָה כְּמַעֲשֵׂה יְדֵיהֶם","titles":[{"title":"איכה ג סד"},{"title":"איכה פרק ג פסוק סד"}]},{"uri":"tanach-32-3-65","text":"  תִּתֵּן לָהֶם מְגִנַּת לֵב תַּאֲלָתְךָ לָהֶם","titles":[{"title":"איכה ג סה"},{"title":"איכה פרק ג פסוק סה"}]},{"uri":"tanach-32-3-66","text":"  תִּרְדֹּף בְּאַף וְתַשְׁמִידֵם מִתַּחַת שְׁמֵי יְהוָה","titles":[{"title":"איכה ג סו"},{"title":"איכה פרק ג פסוק סו"}]},{"uri":"tanach-32-4-1","text":"  אֵיכָה יוּעַם זָהָב יִשְׁנֶא הַכֶּתֶם הַטּוֹב תִּשְׁתַּפֵּכְנָה אַבְנֵי קֹדֶשׁ בְּרֹאשׁ כָּל חוּצוֹת","titles":[{"title":"איכה ד א"},{"title":"איכה פרק ד פסוק א"}]},{"uri":"tanach-32-4-2","text":"  בְּנֵי צִיּוֹן הַיְקָרִים הַמְסֻלָּאִים בַּפָּז אֵיכָה נֶחְשְׁבוּ לְנִבְלֵי חֶרֶשׂ מַעֲשֵׂה יְדֵי יוֹצֵר","titles":[{"title":"איכה ד ב"},{"title":"איכה פרק ד פסוק ב"}]},{"uri":"tanach-32-4-3","text":"  גַּם (תנין) תַּנִּים חָלְצוּ שַׁד הֵינִיקוּ גּוּרֵיהֶן בַּת עַמִּי לְאַכְזָר (כי) (ענים) כַּיְעֵנִים בַּמִּדְבָּר","titles":[{"title":"איכה ד ג"},{"title":"איכה פרק ד פסוק ג"}]},{"uri":"tanach-32-4-4","text":"  דָּבַק לְשׁוֹן יוֹנֵק אֶל חִכּוֹ בַּצָּמָא עוֹלָלִים שָׁאֲלוּ לֶחֶם פֹּרֵשׂ אֵין לָהֶם","titles":[{"title":"איכה ד ד"},{"title":"איכה פרק ד פסוק ד"}]},{"uri":"tanach-32-4-5","text":"  הָאֹכְלִים לְמַעֲדַנִּים נָשַׁמּוּ בַּחוּצוֹת הָאֱמֻנִים עֲלֵי תוֹלָע חִבְּקוּ אַשְׁפַּתּוֹת","titles":[{"title":"איכה ד ה"},{"title":"איכה פרק ד פסוק ה"}]},{"uri":"tanach-32-4-6","text":"  וַיִּגְדַּל עֲוֹן בַּת עַמִּי מֵחַטַּאת סְדֹם הַהֲפוּכָה כְמוֹ רָגַע וְלֹא חָלוּ בָהּ יָדָיִם","titles":[{"title":"איכה ד ו"},{"title":"איכה פרק ד פסוק ו"}]},{"uri":"tanach-32-4-7","text":"  זַכּוּ נְזִירֶיהָ מִשֶּׁלֶג צַחוּ מֵחָלָב אָדְמוּ עֶצֶם מִפְּנִינִים סַפִּיר גִּזְרָתָם","titles":[{"title":"איכה ד ז"},{"title":"איכה פרק ד פסוק ז"}]},{"uri":"tanach-32-4-8","text":"  חָשַׁךְ מִשְּׁחוֹר תָּאֳרָם לֹא נִכְּרוּ בַּחוּצוֹת צָפַד עוֹרָם עַל עַצְמָם יָבֵשׁ הָיָה כָעֵץ","titles":[{"title":"איכה ד ח"},{"title":"איכה פרק ד פסוק ח"}]},{"uri":"tanach-32-4-9","text":"  טוֹבִים הָיוּ חַלְלֵי חֶרֶב מֵחַלְלֵי רָעָב שֶׁהֵם יָזוּבוּ מְדֻקָּרִים מִתְּנוּבֹת שָׂדָי","titles":[{"title":"איכה ד ט"},{"title":"איכה פרק ד פסוק ט"}]},{"uri":"tanach-32-4-10","text":"  יְדֵי נָשִׁים רַחֲמָנִיּוֹת בִּשְּׁלוּ יַלְדֵיהֶן הָיוּ לְבָרוֹת לָמוֹ בְּשֶׁבֶר בַּת עַמִּי","titles":[{"title":"איכה ד י"},{"title":"איכה פרק ד פסוק י"}]},{"uri":"tanach-32-4-11","text":"  כִּלָּה יְהוָה אֶת חֲמָתוֹ שָׁפַךְ חֲרוֹן אַפּוֹ וַיַּצֶּת אֵשׁ בְּצִיּוֹן וַתֹּאכַל יְסוֹדֹתֶיהָ","titles":[{"title":"איכה ד יא"},{"title":"איכה פרק ד פסוק יא"}]},{"uri":"tanach-32-4-12","text":"  לֹא הֶאֱמִינוּ מַלְכֵי אֶרֶץ (וכל) כֹּל יֹשְׁבֵי תֵבֵל כִּי יָבֹא צַר וְאוֹיֵב בְּשַׁעֲרֵי יְרוּשָׁלִָם","titles":[{"title":"איכה ד יב"},{"title":"איכה פרק ד פסוק יב"}]},{"uri":"tanach-32-4-13","text":"  מֵחַטֹּאת נְבִיאֶיהָ עֲוֹנוֹת כֹּהֲנֶיהָ הַשֹּׁפְכִים בְּקִרְבָּהּ דַּם צַדִּיקִים","titles":[{"title":"איכה ד יג"},{"title":"איכה פרק ד פסוק יג"}]},{"uri":"tanach-32-4-14","text":"  נָעוּ עִוְרִים בַּחוּצוֹת נְגֹאֲלוּ בַּדָּם בְּלֹא יוּכְלוּ יִגְּעוּ בִּלְבֻשֵׁיהֶם","titles":[{"title":"איכה ד יד"},{"title":"איכה פרק ד פסוק יד"}]},{"uri":"tanach-32-4-15","text":"  סוּרוּ טָמֵא קָרְאוּ לָמוֹ סוּרוּ סוּרוּ אַל תִּגָּעוּ כִּי נָצוּ גַּם נָעוּ אָמְרוּ בַּגּוֹיִם לֹא יוֹסִיפוּ לָגוּר","titles":[{"title":"איכה ד טו"},{"title":"איכה פרק ד פסוק טו"}]},{"uri":"tanach-32-4-16","text":"  פְּנֵי יְהוָה חִלְּקָם לֹא יוֹסִיף לְהַבִּיטָם פְּנֵי כֹהֲנִים לֹא נָשָׂאוּ (זקנים) וּזְקֵנִים לֹא חָנָנוּ","titles":[{"title":"איכה ד טז"},{"title":"איכה פרק ד פסוק טז"}]},{"uri":"tanach-32-4-17","text":"  (עודינה) עוֹדֵינוּ תִּכְלֶינָה עֵינֵינוּ אֶל עֶזְרָתֵנוּ הָבֶל בְּצִפִּיָּתֵנוּ צִפִּינוּ אֶל גּוֹי לֹא יוֹשִׁעַ","titles":[{"title":"איכה ד יז"},{"title":"איכה פרק ד פסוק יז"}]},{"uri":"tanach-32-4-18","text":"  צָדוּ צְעָדֵינוּ מִלֶּכֶת בִּרְחֹבֹתֵינוּ קָרַב קִצֵּינוּ מָלְאוּ יָמֵינוּ כִּי בָא קִצֵּינוּ","titles":[{"title":"איכה ד יח"},{"title":"איכה פרק ד פסוק יח"}]},{"uri":"tanach-32-4-19","text":"  קַלִּים הָיוּ רֹדְפֵינוּ מִנִּשְׁרֵי שָׁמָיִם עַל הֶהָרִים דְּלָקֻנוּ בַּמִּדְבָּר אָרְבוּ לָנוּ","titles":[{"title":"איכה ד יט"},{"title":"איכה פרק ד פסוק יט"}]},{"uri":"tanach-32-4-20","text":"  רוּחַ אַפֵּינוּ מְשִׁיחַ יְהוָה נִלְכַּד בִּשְׁחִיתוֹתָם אֲשֶׁר אָמַרְנוּ בְּצִלּוֹ נִחְיֶה בַגּוֹיִם","titles":[{"title":"איכה ד כ"},{"title":"איכה פרק ד פסוק כ"}]},{"uri":"tanach-32-4-21","text":"  שִׂישִׂי וְשִׂמְחִי בַּת אֱדוֹם (יושבתי) יוֹשֶׁבֶת בְּאֶרֶץ עוּץ גַּם עָלַיִךְ תַּעֲבָר כּוֹס תִּשְׁכְּרִי וְתִתְעָרִי","titles":[{"title":"איכה ד כא"},{"title":"איכה פרק ד פסוק כא"}]},{"uri":"tanach-32-4-22","text":"  תַּם עֲוֹנֵךְ בַּת צִיּוֹן לֹא יוֹסִיף לְהַגְלוֹתֵךְ פָּקַד עֲוֹנֵךְ בַּת אֱדוֹם גִּלָּה עַל חַטֹּאתָיִךְ","titles":[{"title":"איכה ד כב"},{"title":"איכה פרק ד פסוק כב"}]},{"uri":"tanach-32-5-1","text":"  זְכֹר יְהוָה מֶה הָיָה לָנוּ (הביט) הַבִּיטָה וּרְאֵה אֶת חֶרְפָּתֵנוּ","titles":[{"title":"איכה ה א"},{"title":"איכה פרק ה פסוק א"}]},{"uri":"tanach-32-5-2","text":"  נַחֲלָתֵנוּ נֶהֶפְכָה לְזָרִים בָּתֵּינוּ לְנָכְרִים","titles":[{"title":"איכה ה ב"},{"title":"איכה פרק ה פסוק ב"}]},{"uri":"tanach-32-5-3","text":"  יְתוֹמִים הָיִינוּ (אין) וְאֵין אָב אִמֹּתֵינוּ כְּאַלְמָנוֹת","titles":[{"title":"איכה ה ג"},{"title":"איכה פרק ה פסוק ג"}]},{"uri":"tanach-32-5-4","text":"  מֵימֵינוּ בְּכֶסֶף שָׁתִינוּ עֵצֵינוּ בִּמְחִיר יָבֹאוּ","titles":[{"title":"איכה ה ד"},{"title":"איכה פרק ה פסוק ד"}]},{"uri":"tanach-32-5-5","text":"  עַל צַוָּארֵנוּ נִרְדָּפְנוּ יָגַעְנוּ (לא) וְלֹא הוּנַח לָנוּ","titles":[{"title":"איכה ה ה"},{"title":"איכה פרק ה פסוק ה"}]},{"uri":"tanach-32-5-6","text":"  מִצְרַיִם נָתַנּוּ יָד אַשּׁוּר לִשְׂבֹּעַ לָחֶם","titles":[{"title":"איכה ה ו"},{"title":"איכה פרק ה פסוק ו"}]},{"uri":"tanach-32-5-7","text":"  אֲבֹתֵינוּ חָטְאוּ (אינם) וְאֵינָם (אנחנו) וַאֲנַחְנוּ עֲוֹנֹתֵיהֶם סָבָלְנוּ","titles":[{"title":"איכה ה ז"},{"title":"איכה פרק ה פסוק ז"}]},{"uri":"tanach-32-5-8","text":"  עֲבָדִים מָשְׁלוּ בָנוּ פֹּרֵק אֵין מִיָּדָם","titles":[{"title":"איכה ה ח"},{"title":"איכה פרק ה פסוק ח"}]},{"uri":"tanach-32-5-9","text":"  בְּנַפְשֵׁנוּ נָבִיא לַחְמֵנוּ מִפְּנֵי חֶרֶב הַמִּדְבָּר","titles":[{"title":"איכה ה ט"},{"title":"איכה פרק ה פסוק ט"}]},{"uri":"tanach-32-5-10","text":"  עוֹרֵנוּ כְּתַנּוּר נִכְמָרוּ מִפְּנֵי זַלְעֲפוֹת רָעָב","titles":[{"title":"איכה ה י"},{"title":"איכה פרק ה פסוק י"}]},{"uri":"tanach-32-5-11","text":"  נָשִׁים בְּצִיּוֹן עִנּוּ בְּתֻלֹת בְּעָרֵי יְהוּדָה","titles":[{"title":"איכה ה יא"},{"title":"איכה פרק ה פסוק יא"}]},{"uri":"tanach-32-5-12","text":"  שָׂרִים בְּיָדָם נִתְלוּ פְּנֵי זְקֵנִים לֹא נֶהְדָּרוּ","titles":[{"title":"איכה ה יב"},{"title":"איכה פרק ה פסוק יב"}]},{"uri":"tanach-32-5-13","text":"  בַּחוּרִים טְחוֹן נָשָׂאוּ וּנְעָרִים בָּעֵץ כָּשָׁלוּ","titles":[{"title":"איכה ה יג"},{"title":"איכה פרק ה פסוק יג"}]},{"uri":"tanach-32-5-14","text":"  זְקֵנִים מִשַּׁעַר שָׁבָתוּ בַּחוּרִים מִנְּגִינָתָם","titles":[{"title":"איכה ה יד"},{"title":"איכה פרק ה פסוק יד"}]},{"uri":"tanach-32-5-15","text":"  שָׁבַת מְשׂוֹשׂ לִבֵּנוּ נֶהְפַּךְ לְאֵבֶל מְחֹלֵנוּ","titles":[{"title":"איכה ה טו"},{"title":"איכה פרק ה פסוק טו"}]},{"uri":"tanach-32-5-16","text":"  נָפְלָה עֲטֶרֶת רֹאשֵׁנוּ אוֹי נָא לָנוּ כִּי חָטָאנוּ","titles":[{"title":"איכה ה טז"},{"title":"איכה פרק ה פסוק טז"}]},{"uri":"tanach-32-5-17","text":"  עַל זֶה הָיָה דָוֶה לִבֵּנוּ עַל אֵלֶּה חָשְׁכוּ עֵינֵינוּ","titles":[{"title":"איכה ה יז"},{"title":"איכה פרק ה פסוק יז"}]},{"uri":"tanach-32-5-18","text":"  עַל הַר צִיּוֹן שֶׁשָּׁמֵם שׁוּעָלִים הִלְּכוּ בוֹ","titles":[{"title":"איכה ה יח"},{"title":"איכה פרק ה פסוק יח"}]},{"uri":"tanach-32-5-19","text":"  אַתָּה יְהוָה לְעוֹלָם תֵּשֵׁב כִּסְאֲךָ לְדֹר וָדוֹר","titles":[{"title":"איכה ה יט"},{"title":"איכה פרק ה פסוק יט"}]},{"uri":"tanach-32-5-20","text":"  לָמָּה לָנֶצַח תִּשְׁכָּחֵנוּ תַּעַזְבֵנוּ לְאֹרֶךְ יָמִים","titles":[{"title":"איכה ה כ"},{"title":"איכה פרק ה פסוק כ"}]},{"uri":"tanach-32-5-21","text":"  הֲשִׁיבֵנוּ יְהוָה אֵלֶיךָ (ונשוב) וְנָשׁוּבָה חַדֵּשׁ יָמֵינוּ כְּקֶדֶם","titles":[{"title":"איכה ה כא"},{"title":"איכה פרק ה פסוק כא"}]},{"uri":"tanach-32-5-22","text":"  כִּי אִם מָאֹס מְאַסְתָּנוּ קָצַפְתָּ עָלֵינוּ עַד מְאֹד","titles":[{"title":"איכה ה כב"},{"title":"איכה פרק ה פסוק כב"}]}]}