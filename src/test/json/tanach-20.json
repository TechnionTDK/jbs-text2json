{"subjects":[{"uri":"tanach-20-1-1","text":"  דְּבַר יְהוָה אֲשֶׁר הָיָה אֶל מִיכָה הַמֹּרַשְׁתִּי בִּימֵי יוֹתָם אָחָז יְחִזְקִיָּה מַלְכֵי יְהוּדָה אֲשֶׁר חָזָה עַל שֹׁמְרוֹן וִירוּשָׁלִָם","titles":[{"title":"מיכה א א"},{"title":"מיכה פרק א פסוק א"}]},{"uri":"tanach-20-1-2","text":"  שִׁמְעוּ עַמִּים כֻּלָּם הַקְשִׁיבִי אֶרֶץ וּמְלֹאָהּ וִיהִי אֲדֹנָי יְהוִה בָּכֶם לְעֵד אֲדֹנָי מֵהֵיכַל קָדְשׁוֹ","titles":[{"title":"מיכה א ב"},{"title":"מיכה פרק א פסוק ב"}]},{"uri":"tanach-20-1-3","text":"  כִּי הִנֵּה יְהוָה יֹצֵא מִמְּקוֹמוֹ וְיָרַד וְדָרַךְ עַל (במותי) בָּמֳתֵי אָרֶץ","titles":[{"title":"מיכה א ג"},{"title":"מיכה פרק א פסוק ג"}]},{"uri":"tanach-20-1-4","text":"  וְנָמַסּוּ הֶהָרִים תַּחְתָּיו וְהָעֲמָקִים יִתְבַּקָּעוּ כַּדּוֹנַג מִפְּנֵי הָאֵשׁ כְּמַיִם מֻגָּרִים בְּמוֹרָד","titles":[{"title":"מיכה א ד"},{"title":"מיכה פרק א פסוק ד"}]},{"uri":"tanach-20-1-5","text":"  בְּפֶשַׁע יַעֲקֹב כָּל זֹאת וּבְחַטֹּאות בֵּית יִשְׂרָאֵל מִי פֶשַׁע יַעֲקֹב הֲלוֹא שֹׁמְרוֹן וּמִי בָּמוֹת יְהוּדָה הֲלוֹא יְרוּשָׁלִָם","titles":[{"title":"מיכה א ה"},{"title":"מיכה פרק א פסוק ה"}]},{"uri":"tanach-20-1-6","text":"  וְשַׂמְתִּי שֹׁמְרוֹן לְעִי הַשָּׂדֶה לְמַטָּעֵי כָרֶם וְהִגַּרְתִּי לַגַּי אֲבָנֶיהָ וִיסֹדֶיהָ אֲגַלֶּה","titles":[{"title":"מיכה א ו"},{"title":"מיכה פרק א פסוק ו"}]},{"uri":"tanach-20-1-7","text":"  וְכָל פְּסִילֶיהָ יֻכַּתּוּ וְכָל אֶתְנַנֶּיהָ יִשָּׂרְפוּ בָאֵשׁ וְכָל עֲצַבֶּיהָ אָשִׂים שְׁמָמָה כִּי מֵאֶתְנַן זוֹנָה קִבָּצָה וְעַד אֶתְנַן זוֹנָה יָשׁוּבוּ","titles":[{"title":"מיכה א ז"},{"title":"מיכה פרק א פסוק ז"}]},{"uri":"tanach-20-1-8","text":"  עַל זֹאת אֶסְפְּדָה וְאֵילִילָה אֵילְכָה (שילל) שׁוֹלָל וְעָרוֹם אֶעֱשֶׂה מִסְפֵּד כַּתַּנִּים וְאֵבֶל כִּבְנוֹת יַעֲנָה","titles":[{"title":"מיכה א ח"},{"title":"מיכה פרק א פסוק ח"}]},{"uri":"tanach-20-1-9","text":"  כִּי אֲנוּשָׁה מַכּוֹתֶיהָ כִּי בָאָה עַד יְהוּדָה נָגַע עַד שַׁעַר עַמִּי עַד יְרוּשָׁלִָם","titles":[{"title":"מיכה א ט"},{"title":"מיכה פרק א פסוק ט"}]},{"uri":"tanach-20-1-10","text":"  בְּגַת אַל תַּגִּידוּ בָּכוֹ אַל תִּבְכּוּ בְּבֵית לְעַפְרָה עָפָר (התפלשתי) הִתְפַּלָּשִׁי","titles":[{"title":"מיכה א י"},{"title":"מיכה פרק א פסוק י"}]},{"uri":"tanach-20-1-11","text":"  עִבְרִי לָכֶם יוֹשֶׁבֶת שָׁפִיר עֶרְיָה בֹשֶׁת לֹא יָצְאָה יוֹשֶׁבֶת צַאֲנָן מִסְפַּד בֵּית הָאֵצֶל יִקַּח מִכֶּם עֶמְדָּתוֹ","titles":[{"title":"מיכה א יא"},{"title":"מיכה פרק א פסוק יא"}]},{"uri":"tanach-20-1-12","text":"  כִּי חָלָה לְטוֹב יוֹשֶׁבֶת מָרוֹת כִּי יָרַד רָע מֵאֵת יְהוָה לְשַׁעַר יְרוּשָׁלִָם","titles":[{"title":"מיכה א יב"},{"title":"מיכה פרק א פסוק יב"}]},{"uri":"tanach-20-1-13","text":"  רְתֹם הַמֶּרְכָּבָה לָרֶכֶשׁ יוֹשֶׁבֶת לָכִישׁ רֵאשִׁית חַטָּאת הִיא לְבַת צִיּוֹן כִּי בָךְ נִמְצְאוּ פִּשְׁעֵי יִשְׂרָאֵל","titles":[{"title":"מיכה א יג"},{"title":"מיכה פרק א פסוק יג"}]},{"uri":"tanach-20-1-14","text":"  לָכֵן תִּתְּנִי שִׁלּוּחִים עַל מוֹרֶשֶׁת גַּת בָּתֵּי אַכְזִיב לְאַכְזָב לְמַלְכֵי יִשְׂרָאֵל","titles":[{"title":"מיכה א יד"},{"title":"מיכה פרק א פסוק יד"}]},{"uri":"tanach-20-1-15","text":"  עֹד הַיֹּרֵשׁ אָבִי לָךְ יוֹשֶׁבֶת מָרֵשָׁה עַד עֲדֻלָּם יָבוֹא כְּבוֹד יִשְׂרָאֵל","titles":[{"title":"מיכה א טו"},{"title":"מיכה פרק א פסוק טו"}]},{"uri":"tanach-20-1-16","text":"  קָרְחִי וָגֹזִּי עַל בְּנֵי תַּעֲנוּגָיִךְ הַרְחִבִי קָרְחָתֵךְ כַּנֶּשֶׁר כִּי גָלוּ מִמֵּךְ","titles":[{"title":"מיכה א טז"},{"title":"מיכה פרק א פסוק טז"}]},{"uri":"tanach-20-2-1","text":"  הוֹי חֹשְׁבֵי אָוֶן וּפֹעֲלֵי רָע עַל מִשְׁכְּבוֹתָם בְּאוֹר הַבֹּקֶר יַעֲשׂוּהָ כִּי יֶשׁ לְאֵל יָדָם","titles":[{"title":"מיכה ב א"},{"title":"מיכה פרק ב פסוק א"}]},{"uri":"tanach-20-2-2","text":"  וְחָמְדוּ שָׂדוֹת וְגָזָלוּ וּבָתִּים וְנָשָׂאוּ וְעָשְׁקוּ גֶּבֶר וּבֵיתוֹ וְאִישׁ וְנַחֲלָתוֹ","titles":[{"title":"מיכה ב ב"},{"title":"מיכה פרק ב פסוק ב"}]},{"uri":"tanach-20-2-3","text":"  לָכֵן כֹּה אָמַר יְהוָה הִנְנִי חֹשֵׁב עַל הַמִּשְׁפָּחָה הַזֹּאת רָעָה אֲשֶׁר לֹא תָמִישׁוּ מִשָּׁם צַוְּארֹתֵיכֶם וְלֹא תֵלְכוּ רוֹמָה כִּי עֵת רָעָה הִיא","titles":[{"title":"מיכה ב ג"},{"title":"מיכה פרק ב פסוק ג"}]},{"uri":"tanach-20-2-4","text":"  בַּיּוֹם הַהוּא יִשָּׂא עֲלֵיכֶם מָשָׁל וְנָהָה נְהִי נִהְיָה אָמַר שָׁדוֹד נְשַׁדֻּנוּ חֵלֶק עַמִּי יָמִיר אֵיךְ יָמִישׁ לִי לְשׁוֹבֵב שָׂדֵינוּ יְחַלֵּק","titles":[{"title":"מיכה ב ד"},{"title":"מיכה פרק ב פסוק ד"}]},{"uri":"tanach-20-2-5","text":"  לָכֵן לֹא יִהְיֶה לְךָ מַשְׁלִיךְ חֶבֶל בְּגוֹרָל בִּקְהַל יְהוָה","titles":[{"title":"מיכה ב ה"},{"title":"מיכה פרק ב פסוק ה"}]},{"uri":"tanach-20-2-6","text":"  אַל תַּטִּפוּ יַטִּיפוּן לֹא יַטִּפוּ לָאֵלֶּה לֹא יִסַּג כְּלִמּוֹת","titles":[{"title":"מיכה ב ו"},{"title":"מיכה פרק ב פסוק ו"}]},{"uri":"tanach-20-2-7","text":"  הֶאָמוּר בֵּית יַעֲקֹב הֲקָצַר רוּחַ יְהוָה אִם אֵלֶּה מַעֲלָלָיו הֲלוֹא דְבָרַי יֵיטִיבוּ עִם הַיָּשָׁר הוֹלֵךְ","titles":[{"title":"מיכה ב ז"},{"title":"מיכה פרק ב פסוק ז"}]},{"uri":"tanach-20-2-8","text":"  וְאֶתְמוּל עַמִּי לְאוֹיֵב יְקוֹמֵם מִמּוּל שַׂלְמָה אֶדֶר תַּפְשִׁטוּן מֵעֹבְרִים בֶּטַח שׁוּבֵי מִלְחָמָה","titles":[{"title":"מיכה ב ח"},{"title":"מיכה פרק ב פסוק ח"}]},{"uri":"tanach-20-2-9","text":"  נְשֵׁי עַמִּי תְּגָרְשׁוּן מִבֵּית תַּעֲנֻגֶיהָ מֵעַל עֹלָלֶיהָ תִּקְחוּ הֲדָרִי לְעוֹלָם","titles":[{"title":"מיכה ב ט"},{"title":"מיכה פרק ב פסוק ט"}]},{"uri":"tanach-20-2-10","text":"  קוּמוּ וּלְכוּ כִּי לֹא זֹאת הַמְּנוּחָה בַּעֲבוּר טָמְאָה תְּחַבֵּל וְחֶבֶל נִמְרָץ","titles":[{"title":"מיכה ב י"},{"title":"מיכה פרק ב פסוק י"}]},{"uri":"tanach-20-2-11","text":"  לוּ אִישׁ הֹלֵךְ רוּחַ וָשֶׁקֶר כִּזֵּב אַטִּף לְךָ לַיַּיִן וְלַשֵּׁכָר וְהָיָה מַטִּיף הָעָם הַזֶּה","titles":[{"title":"מיכה ב יא"},{"title":"מיכה פרק ב פסוק יא"}]},{"uri":"tanach-20-2-12","text":"  אָסֹף אֶאֱסֹף יַעֲקֹב כֻּלָּךְ קַבֵּץ אֲקַבֵּץ שְׁאֵרִית יִשְׂרָאֵל יַחַד אֲשִׂימֶנּוּ כְּצֹאן בָּצְרָה כְּעֵדֶר בְּתוֹךְ הַדָּבְרוֹ תְּהִימֶנָה מֵאָדָם","titles":[{"title":"מיכה ב יב"},{"title":"מיכה פרק ב פסוק יב"}]},{"uri":"tanach-20-2-13","text":"  עָלָה הַפֹּרֵץ לִפְנֵיהֶם פָּרְצוּ וַיַּעֲבֹרוּ שַׁעַר וַיֵּצְאוּ בוֹ וַיַּעֲבֹר מַלְכָּם לִפְנֵיהֶם וַיהוָה בְּרֹאשָׁם","titles":[{"title":"מיכה ב יג"},{"title":"מיכה פרק ב פסוק יג"}]},{"uri":"tanach-20-3-1","text":"  וָאֹמַר שִׁמְעוּ נָא רָאשֵׁי יַעֲקֹב וּקְצִינֵי בֵּית יִשְׂרָאֵל הֲלוֹא לָכֶם לָדַעַת אֶת הַמִּשְׁפָּט","titles":[{"title":"מיכה ג א"},{"title":"מיכה פרק ג פסוק א"}]},{"uri":"tanach-20-3-2","text":"  שֹׂנְאֵי טוֹב וְאֹהֲבֵי (רעה) רָע גֹּזְלֵי עוֹרָם מֵעֲלֵיהֶם וּשְׁאֵרָם מֵעַל עַצְמוֹתָם","titles":[{"title":"מיכה ג ב"},{"title":"מיכה פרק ג פסוק ב"}]},{"uri":"tanach-20-3-3","text":"  וַאֲשֶׁר אָכְלוּ שְׁאֵר עַמִּי וְעוֹרָם מֵעֲלֵיהֶם הִפְשִׁיטוּ וְאֶת עַצְמֹתֵיהֶם פִּצֵּחוּ וּפָרְשׂוּ כַּאֲשֶׁר בַּסִּיר וּכְבָשָׂר בְּתוֹךְ קַלָּחַת","titles":[{"title":"מיכה ג ג"},{"title":"מיכה פרק ג פסוק ג"}]},{"uri":"tanach-20-3-4","text":"  אָז יִזְעֲקוּ אֶל יְהוָה וְלֹא יַעֲנֶה אוֹתָם וְיַסְתֵּר פָּנָיו מֵהֶם בָּעֵת הַהִיא כַּאֲשֶׁר הֵרֵעוּ מַעַלְלֵיהֶם","titles":[{"title":"מיכה ג ד"},{"title":"מיכה פרק ג פסוק ד"}]},{"uri":"tanach-20-3-5","text":"  כֹּה אָמַר יְהוָה עַל הַנְּבִיאִים הַמַּתְעִים אֶת עַמִּי הַנֹּשְׁכִים בְּשִׁנֵּיהֶם וְקָרְאוּ שָׁלוֹם וַאֲשֶׁר לֹא יִתֵּן עַל פִּיהֶם וְקִדְּשׁוּ עָלָיו מִלְחָמָה","titles":[{"title":"מיכה ג ה"},{"title":"מיכה פרק ג פסוק ה"}]},{"uri":"tanach-20-3-6","text":"  לָכֵן לַיְלָה לָכֶם מֵחָזוֹן וְחָשְׁכָה לָכֶם מִקְּסֹם וּבָאָה הַשֶּׁמֶשׁ עַל הַנְּבִיאִים וְקָדַר עֲלֵיהֶם הַיּוֹם","titles":[{"title":"מיכה ג ו"},{"title":"מיכה פרק ג פסוק ו"}]},{"uri":"tanach-20-3-7","text":"  וּבֹשׁוּ הַחֹזִים וְחָפְרוּ הַקֹּסְמִים וְעָטוּ עַל שָׂפָם כֻּלָּם כִּי אֵין מַעֲנֵה אֱלֹהִים","titles":[{"title":"מיכה ג ז"},{"title":"מיכה פרק ג פסוק ז"}]},{"uri":"tanach-20-3-8","text":"  וְאוּלָם אָנֹכִי מָלֵאתִי כֹחַ אֶת רוּחַ יְהוָה וּמִשְׁפָּט וּגְבוּרָה לְהַגִּיד לְיַעֲקֹב פִּשְׁעוֹ וּלְיִשְׂרָאֵל חַטָּאתוֹ","titles":[{"title":"מיכה ג ח"},{"title":"מיכה פרק ג פסוק ח"}]},{"uri":"tanach-20-3-9","text":"  שִׁמְעוּ נָא זֹאת רָאשֵׁי בֵּית יַעֲקֹב וּקְצִינֵי בֵּית יִשְׂרָאֵל הַמֲתַעֲבִים מִשְׁפָּט וְאֵת כָּל הַיְשָׁרָה יְעַקֵּשׁוּ","titles":[{"title":"מיכה ג ט"},{"title":"מיכה פרק ג פסוק ט"}]},{"uri":"tanach-20-3-10","text":"  בֹּנֶה צִיּוֹן בְּדָמִים וִירוּשָׁלִַם בְּעַוְלָה","titles":[{"title":"מיכה ג י"},{"title":"מיכה פרק ג פסוק י"}]},{"uri":"tanach-20-3-11","text":"  רָאשֶׁיהָ בְּשֹׁחַד יִשְׁפֹּטוּ וְכֹהֲנֶיהָ בִּמְחִיר יוֹרוּ וּנְבִיאֶיהָ בְּכֶסֶף יִקְסֹמוּ וְעַל יְהוָה יִשָּׁעֵנוּ לֵאמֹר הֲלוֹא יְהוָה בְּקִרְבֵּנוּ לֹא תָבוֹא עָלֵינוּ רָעָה","titles":[{"title":"מיכה ג יא"},{"title":"מיכה פרק ג פסוק יא"}]},{"uri":"tanach-20-3-12","text":"  לָכֵן בִּגְלַלְכֶם צִיּוֹן שָׂדֶה תֵחָרֵשׁ וִירוּשָׁלִַם עִיִּין תִּהְיֶה וְהַר הַבַּיִת לְבָמוֹת יָעַר","titles":[{"title":"מיכה ג יב"},{"title":"מיכה פרק ג פסוק יב"}]},{"uri":"tanach-20-4-1","text":"  וְהָיָה בְּאַחֲרִית הַיָּמִים יִהְיֶה הַר בֵּית יְהוָה נָכוֹן בְּרֹאשׁ הֶהָרִים וְנִשָּׂא הוּא מִגְּבָעוֹת וְנָהֲרוּ עָלָיו עַמִּים","titles":[{"title":"מיכה ד א"},{"title":"מיכה פרק ד פסוק א"}]},{"uri":"tanach-20-4-2","text":"  וְהָלְכוּ גּוֹיִם רַבִּים וְאָמְרוּ לְכוּ וְנַעֲלֶה אֶל הַר יְהוָה וְאֶל בֵּית אֱלֹהֵי יַעֲקֹב וְיוֹרֵנוּ מִדְּרָכָיו וְנֵלְכָה בְּאֹרְחֹתָיו כִּי מִצִּיּוֹן תֵּצֵא תוֹרָה וּדְבַר יְהוָה מִירוּשָׁלִָם","titles":[{"title":"מיכה ד ב"},{"title":"מיכה פרק ד פסוק ב"}]},{"uri":"tanach-20-4-3","text":"  וְשָׁפַט בֵּין עַמִּים רַבִּים וְהוֹכִיחַ לְגוֹיִם עֲצֻמִים עַד רָחוֹק וְכִתְּתוּ חַרְבֹתֵיהֶם לְאִתִּים וַחֲנִיתֹתֵיהֶם לְמַזְמֵרוֹת לֹא יִשְׂאוּ גּוֹי אֶל גּוֹי חֶרֶב וְלֹא יִלְמְדוּן עוֹד מִלְחָמָה","titles":[{"title":"מיכה ד ג"},{"title":"מיכה פרק ד פסוק ג"}]},{"uri":"tanach-20-4-4","text":"  וְיָשְׁבוּ אִישׁ תַּחַת גַּפְנוֹ וְתַחַת תְּאֵנָתוֹ וְאֵין מַחֲרִיד כִּי פִי יְהוָה צְבָאוֹת דִּבֵּר","titles":[{"title":"מיכה ד ד"},{"title":"מיכה פרק ד פסוק ד"}]},{"uri":"tanach-20-4-5","text":"  כִּי כָּל הָעַמִּים יֵלְכוּ אִישׁ בְּשֵׁם אֱלֹהָיו וַאֲנַחְנוּ נֵלֵךְ בְּשֵׁם יְהוָה אֱלֹהֵינוּ לְעוֹלָם וָעֶד","titles":[{"title":"מיכה ד ה"},{"title":"מיכה פרק ד פסוק ה"}]},{"uri":"tanach-20-4-6","text":"  בַּיּוֹם הַהוּא נְאֻם יְהוָה אֹסְפָה הַצֹּלֵעָה וְהַנִּדָּחָה אֲקַבֵּצָה וַאֲשֶׁר הֲרֵעֹתִי","titles":[{"title":"מיכה ד ו"},{"title":"מיכה פרק ד פסוק ו"}]},{"uri":"tanach-20-4-7","text":"  וְשַׂמְתִּי אֶת הַצֹּלֵעָה לִשְׁאֵרִית וְהַנַּהֲלָאָה לְגוֹי עָצוּם וּמָלַךְ יְהוָה עֲלֵיהֶם בְּהַר צִיּוֹן מֵעַתָּה וְעַד עוֹלָם","titles":[{"title":"מיכה ד ז"},{"title":"מיכה פרק ד פסוק ז"}]},{"uri":"tanach-20-4-8","text":"  וְאַתָּה מִגְדַּל עֵדֶר עֹפֶל בַּת צִיּוֹן עָדֶיךָ תֵּאתֶה וּבָאָה הַמֶּמְשָׁלָה הָרִאשֹׁנָה מַמְלֶכֶת לְבַת יְרוּשָׁלִָם","titles":[{"title":"מיכה ד ח"},{"title":"מיכה פרק ד פסוק ח"}]},{"uri":"tanach-20-4-9","text":"  עַתָּה לָמָּה תָרִיעִי רֵעַ הֲמֶלֶךְ אֵין בָּךְ אִם יוֹעֲצֵךְ אָבָד כִּי הֶחֱזִיקֵךְ חִיל כַּיּוֹלֵדָה","titles":[{"title":"מיכה ד ט"},{"title":"מיכה פרק ד פסוק ט"}]},{"uri":"tanach-20-4-10","text":"  חוּלִי וָגֹחִי בַּת צִיּוֹן כַּיּוֹלֵדָה כִּי עַתָּה תֵצְאִי מִקִּרְיָה וְשָׁכַנְתְּ בַּשָּׂדֶה וּבָאת עַד בָּבֶל שָׁם תִּנָּצֵלִי שָׁם יִגְאָלֵךְ יְהוָה מִכַּף אֹיְבָיִךְ","titles":[{"title":"מיכה ד י"},{"title":"מיכה פרק ד פסוק י"}]},{"uri":"tanach-20-4-11","text":"  וְעַתָּה נֶאֶסְפוּ עָלַיִךְ גּוֹיִם רַבִּים הָאֹמְרִים תֶּחֱנָף וְתַחַז בְּצִיּוֹן עֵינֵינוּ","titles":[{"title":"מיכה ד יא"},{"title":"מיכה פרק ד פסוק יא"}]},{"uri":"tanach-20-4-12","text":"  וְהֵמָּה לֹא יָדְעוּ מַחְשְׁבוֹת יְהוָה וְלֹא הֵבִינוּ עֲצָתוֹ כִּי קִבְּצָם כֶּעָמִיר גֹּרְנָה","titles":[{"title":"מיכה ד יב"},{"title":"מיכה פרק ד פסוק יב"}]},{"uri":"tanach-20-4-13","text":"  קוּמִי וָדוֹשִׁי בַת צִיּוֹן כִּי קַרְנֵךְ אָשִׂים בַּרְזֶל וּפַרְסֹתַיִךְ אָשִׂים נְחוּשָׁה וַהֲדִקּוֹת עַמִּים רַבִּים וְהַחֲרַמְתִּי לַיהוָה בִּצְעָם וְחֵילָם לַאֲדוֹן כָּל הָאָרֶץ","titles":[{"title":"מיכה ד יג"},{"title":"מיכה פרק ד פסוק יג"}]},{"uri":"tanach-20-4-14","text":"  עַתָּה תִּתְגֹּדְדִי בַת גְּדוּד מָצוֹר שָׂם עָלֵינוּ בַּשֵּׁבֶט יַכּוּ עַל הַלְּחִי אֵת שֹׁפֵט יִשְׂרָאֵל","titles":[{"title":"מיכה ד יד"},{"title":"מיכה פרק ד פסוק יד"}]},{"uri":"tanach-20-5-1","text":"  וְאַתָּה בֵּית לֶחֶם אֶפְרָתָה צָעִיר לִהְיוֹת בְּאַלְפֵי יְהוּדָה מִמְּךָ לִי יֵצֵא לִהְיוֹת מוֹשֵׁל בְּיִשְׂרָאֵל וּמוֹצָאֹתָיו מִקֶּדֶם מִימֵי עוֹלָם","titles":[{"title":"מיכה ה א"},{"title":"מיכה פרק ה פסוק א"}]},{"uri":"tanach-20-5-2","text":"  לָכֵן יִתְּנֵם עַד עֵת יוֹלֵדָה יָלָדָה וְיֶתֶר אֶחָיו יְשׁוּבוּן עַל בְּנֵי יִשְׂרָאֵל","titles":[{"title":"מיכה ה ב"},{"title":"מיכה פרק ה פסוק ב"}]},{"uri":"tanach-20-5-3","text":"  וְעָמַד וְרָעָה בְּעֹז יְהוָה בִּגְאוֹן שֵׁם יְהוָה אֱלֹהָיו וְיָשָׁבוּ כִּי עַתָּה יִגְדַּל עַד אַפְסֵי אָרֶץ","titles":[{"title":"מיכה ה ג"},{"title":"מיכה פרק ה פסוק ג"}]},{"uri":"tanach-20-5-4","text":"  וְהָיָה זֶה שָׁלוֹם אַשּׁוּר כִּי יָבוֹא בְאַרְצֵנוּ וְכִי יִדְרֹךְ בְּאַרְמְנֹתֵינוּ וַהֲקֵמֹנוּ עָלָיו שִׁבְעָה רֹעִים וּשְׁמֹנָה נְסִיכֵי אָדָם","titles":[{"title":"מיכה ה ד"},{"title":"מיכה פרק ה פסוק ד"}]},{"uri":"tanach-20-5-5","text":"  וְרָעוּ אֶת אֶרֶץ אַשּׁוּר בַּחֶרֶב וְאֶת אֶרֶץ נִמְרֹד בִּפְתָחֶיהָ וְהִצִּיל מֵאַשּׁוּר כִּי יָבוֹא בְאַרְצֵנוּ וְכִי יִדְרֹךְ בִּגְבוּלֵנוּ","titles":[{"title":"מיכה ה ה"},{"title":"מיכה פרק ה פסוק ה"}]},{"uri":"tanach-20-5-6","text":"  וְהָיָה שְׁאֵרִית יַעֲקֹב בְּקֶרֶב עַמִּים רַבִּים כְּטַל מֵאֵת יְהוָה כִּרְבִיבִים עֲלֵי עֵשֶׂב אֲשֶׁר לֹא יְקַוֶּה לְאִישׁ וְלֹא יְיַחֵל לִבְנֵי אָדָם","titles":[{"title":"מיכה ה ו"},{"title":"מיכה פרק ה פסוק ו"}]},{"uri":"tanach-20-5-7","text":"  וְהָיָה שְׁאֵרִית יַעֲקֹב בַּגּוֹיִם בְּקֶרֶב עַמִּים רַבִּים כְּאַרְיֵה בְּבַהֲמוֹת יַעַר כִּכְפִיר בְּעֶדְרֵי צֹאן אֲשֶׁר אִם עָבַר וְרָמַס וְטָרַף וְאֵין מַצִּיל","titles":[{"title":"מיכה ה ז"},{"title":"מיכה פרק ה פסוק ז"}]},{"uri":"tanach-20-5-8","text":"  תָּרֹם יָדְךָ עַל צָרֶיךָ וְכָל אֹיְבֶיךָ יִכָּרֵתוּ","titles":[{"title":"מיכה ה ח"},{"title":"מיכה פרק ה פסוק ח"}]},{"uri":"tanach-20-5-9","text":"  וְהָיָה בַיּוֹם הַהוּא נְאֻם יְהוָה וְהִכְרַתִּי סוּסֶיךָ מִקִּרְבֶּךָ וְהַאֲבַדְתִּי מַרְכְּבֹתֶיךָ","titles":[{"title":"מיכה ה ט"},{"title":"מיכה פרק ה פסוק ט"}]},{"uri":"tanach-20-5-10","text":"  וְהִכְרַתִּי עָרֵי אַרְצֶךָ וְהָרַסְתִּי כָּל מִבְצָרֶיךָ","titles":[{"title":"מיכה ה י"},{"title":"מיכה פרק ה פסוק י"}]},{"uri":"tanach-20-5-11","text":"  וְהִכְרַתִּי כְשָׁפִים מִיָּדֶךָ וּמְעוֹנְנִים לֹא יִהְיוּ לָךְ","titles":[{"title":"מיכה ה יא"},{"title":"מיכה פרק ה פסוק יא"}]},{"uri":"tanach-20-5-12","text":"  וְהִכְרַתִּי פְסִילֶיךָ וּמַצֵּבוֹתֶיךָ מִקִּרְבֶּךָ וְלֹא תִשְׁתַּחֲוֶה עוֹד לְמַעֲשֵׂה יָדֶיךָ","titles":[{"title":"מיכה ה יב"},{"title":"מיכה פרק ה פסוק יב"}]},{"uri":"tanach-20-5-13","text":"  וְנָתַשְׁתִּי אֲשֵׁירֶיךָ מִקִּרְבֶּךָ וְהִשְׁמַדְתִּי עָרֶיךָ","titles":[{"title":"מיכה ה יג"},{"title":"מיכה פרק ה פסוק יג"}]},{"uri":"tanach-20-5-14","text":"  וְעָשִׂיתִי בְּאַף וּבְחֵמָה נָקָם אֶת הַגּוֹיִם אֲשֶׁר לֹא שָׁמֵעוּ","titles":[{"title":"מיכה ה יד"},{"title":"מיכה פרק ה פסוק יד"}]},{"uri":"tanach-20-6-1","text":"  שִׁמְעוּ נָא אֵת אֲשֶׁר יְהוָה אֹמֵר קוּם רִיב אֶת הֶהָרִים וְתִשְׁמַעְנָה הַגְּבָעוֹת קוֹלֶךָ","titles":[{"title":"מיכה ו א"},{"title":"מיכה פרק ו פסוק א"}]},{"uri":"tanach-20-6-2","text":"  שִׁמְעוּ הָרִים אֶת רִיב יְהוָה וְהָאֵתָנִים מֹסְדֵי אָרֶץ כִּי רִיב לַיהוָה עִם עַמּוֹ וְעִם יִשְׂרָאֵל יִתְוַכָּח","titles":[{"title":"מיכה ו ב"},{"title":"מיכה פרק ו פסוק ב"}]},{"uri":"tanach-20-6-3","text":"  עַמִּי מֶה עָשִׂיתִי לְךָ וּמָה הֶלְאֵתִיךָ עֲנֵה בִי","titles":[{"title":"מיכה ו ג"},{"title":"מיכה פרק ו פסוק ג"}]},{"uri":"tanach-20-6-4","text":"  כִּי הֶעֱלִתִיךָ מֵאֶרֶץ מִצְרַיִם וּמִבֵּית עֲבָדִים פְּדִיתִיךָ וָאֶשְׁלַח לְפָנֶיךָ אֶת מֹשֶׁה אַהֲרֹן וּמִרְיָם","titles":[{"title":"מיכה ו ד"},{"title":"מיכה פרק ו פסוק ד"}]},{"uri":"tanach-20-6-5","text":"  עַמִּי זְכָר נָא מַה יָּעַץ בָּלָק מֶלֶךְ מוֹאָב וּמֶה עָנָה אֹתוֹ בִּלְעָם בֶּן בְּעוֹר מִן הַשִּׁטִּים עַד הַגִּלְגָּל לְמַעַן דַּעַת צִדְקוֹת יְהוָה","titles":[{"title":"מיכה ו ה"},{"title":"מיכה פרק ו פסוק ה"}]},{"uri":"tanach-20-6-6","text":"  בַּמָּה אֲקַדֵּם יְהוָה אִכַּף לֵאלֹהֵי מָרוֹם הַאֲקַדְּמֶנּוּ בְעוֹלוֹת בַּעֲגָלִים בְּנֵי שָׁנָה","titles":[{"title":"מיכה ו ו"},{"title":"מיכה פרק ו פסוק ו"}]},{"uri":"tanach-20-6-7","text":"  הֲיִרְצֶה יְהוָה בְּאַלְפֵי אֵילִים בְּרִבְבוֹת נַחֲלֵי שָׁמֶן הַאֶתֵּן בְּכוֹרִי פִּשְׁעִי פְּרִי בִטְנִי חַטַּאת נַפְשִׁי","titles":[{"title":"מיכה ו ז"},{"title":"מיכה פרק ו פסוק ז"}]},{"uri":"tanach-20-6-8","text":"  הִגִּיד לְךָ אָדָם מַה טּוֹב וּמָה יְהוָה דּוֹרֵשׁ מִמְּךָ כִּי אִם עֲשׂוֹת מִשְׁפָּט וְאַהֲבַת חֶסֶד וְהַצְנֵעַ לֶכֶת עִם אֱלֹהֶיךָ","titles":[{"title":"מיכה ו ח"},{"title":"מיכה פרק ו פסוק ח"}]},{"uri":"tanach-20-6-9","text":"  קוֹל יְהוָה לָעִיר יִקְרָא וְתוּשִׁיָּה יִרְאֶה שְׁמֶךָ שִׁמְעוּ מַטֶּה וּמִי יְעָדָהּ","titles":[{"title":"מיכה ו ט"},{"title":"מיכה פרק ו פסוק ט"}]},{"uri":"tanach-20-6-10","text":"  עוֹד הַאִשׁ בֵּית רָשָׁע אֹצְרוֹת רֶשַׁע וְאֵיפַת רָזוֹן זְעוּמָה","titles":[{"title":"מיכה ו י"},{"title":"מיכה פרק ו פסוק י"}]},{"uri":"tanach-20-6-11","text":"  הַאֶזְכֶּה בְּמֹאזְנֵי רֶשַׁע וּבְכִיס אַבְנֵי מִרְמָה","titles":[{"title":"מיכה ו יא"},{"title":"מיכה פרק ו פסוק יא"}]},{"uri":"tanach-20-6-12","text":"  אֲשֶׁר עֲשִׁירֶיהָ מָלְאוּ חָמָס וְיֹשְׁבֶיהָ דִּבְּרוּ שָׁקֶר וּלְשׁוֹנָם רְמִיָּה בְּפִיהֶם","titles":[{"title":"מיכה ו יב"},{"title":"מיכה פרק ו פסוק יב"}]},{"uri":"tanach-20-6-13","text":"  וְגַם אֲנִי הֶחֱלֵיתִי הַכּוֹתֶךָ הַשְׁמֵם עַל חַטֹּאתֶךָ","titles":[{"title":"מיכה ו יג"},{"title":"מיכה פרק ו פסוק יג"}]},{"uri":"tanach-20-6-14","text":"  אַתָּה תֹאכַל וְלֹא תִשְׂבָּע וְיֶשְׁחֲךָ בְּקִרְבֶּךָ וְתַסֵּג וְלֹא תַפְלִיט וַאֲשֶׁר תְּפַלֵּט לַחֶרֶב אֶתֵּן","titles":[{"title":"מיכה ו יד"},{"title":"מיכה פרק ו פסוק יד"}]},{"uri":"tanach-20-6-15","text":"  אַתָּה תִזְרַע וְלֹא תִקְצוֹר אַתָּה תִדְרֹךְ זַיִת וְלֹא תָסוּךְ שֶׁמֶן וְתִירוֹשׁ וְלֹא תִשְׁתֶּה יָּיִן","titles":[{"title":"מיכה ו טו"},{"title":"מיכה פרק ו פסוק טו"}]},{"uri":"tanach-20-6-16","text":"  וְיִשְׁתַּמֵּר חֻקּוֹת עָמְרִי וְכֹל מַעֲשֵׂה בֵית אַחְאָב וַתֵּלְכוּ בְּמֹעֲצוֹתָם לְמַעַן תִּתִּי אֹתְךָ לְשַׁמָּה וְיֹשְׁבֶיהָ לִשְׁרֵקָה וְחֶרְפַּת עַמִּי תִּשָּׂאוּ","titles":[{"title":"מיכה ו טז"},{"title":"מיכה פרק ו פסוק טז"}]},{"uri":"tanach-20-7-1","text":"  אַלְלַי לִי כִּי הָיִיתִי כְּאָסְפֵּי קַיִץ כְּעֹלְלֹת בָּצִיר אֵין אֶשְׁכּוֹל לֶאֱכוֹל בִּכּוּרָה אִוְּתָה נַפְשִׁי","titles":[{"title":"מיכה ז א"},{"title":"מיכה פרק ז פסוק א"}]},{"uri":"tanach-20-7-2","text":"  אָבַד חָסִיד מִן הָאָרֶץ וְיָשָׁר בָּאָדָם אָיִן כֻּלָּם לְדָמִים יֶאֱרֹבוּ אִישׁ אֶת אָחִיהוּ יָצוּדוּ חֵרֶם","titles":[{"title":"מיכה ז ב"},{"title":"מיכה פרק ז פסוק ב"}]},{"uri":"tanach-20-7-3","text":"  עַל הָרַע כַּפַּיִם לְהֵיטִיב הַשַּׂר שֹׁאֵל וְהַשֹּׁפֵט בַּשִּׁלּוּם וְהַגָּדוֹל דֹּבֵר הַוַּת נַפְשׁוֹ הוּא וַיְעַבְּתוּהָ","titles":[{"title":"מיכה ז ג"},{"title":"מיכה פרק ז פסוק ג"}]},{"uri":"tanach-20-7-4","text":"  טוֹבָם כְּחֵדֶק יָשָׁר מִמְּסוּכָה יוֹם מְצַפֶּיךָ פְּקֻדָּתְךָ בָאָה עַתָּה תִהְיֶה מְבוּכָתָם","titles":[{"title":"מיכה ז ד"},{"title":"מיכה פרק ז פסוק ד"}]},{"uri":"tanach-20-7-5","text":"  אַל תַּאֲמִינוּ בְרֵעַ אַל תִּבְטְחוּ בְּאַלּוּף מִשֹּׁכֶבֶת חֵיקֶךָ שְׁמֹר פִּתְחֵי פִיךָ","titles":[{"title":"מיכה ז ה"},{"title":"מיכה פרק ז פסוק ה"}]},{"uri":"tanach-20-7-6","text":"  כִּי בֵן מְנַבֵּל אָב בַּת קָמָה בְאִמָּהּ כַּלָּה בַּחֲמֹתָהּ אֹיְבֵי אִישׁ אַנְשֵׁי בֵיתוֹ","titles":[{"title":"מיכה ז ו"},{"title":"מיכה פרק ז פסוק ו"}]},{"uri":"tanach-20-7-7","text":"  וַאֲנִי בַּיהוָה אֲצַפֶּה אוֹחִילָה לֵאלֹהֵי יִשְׁעִי יִשְׁמָעֵנִי אֱלֹהָי","titles":[{"title":"מיכה ז ז"},{"title":"מיכה פרק ז פסוק ז"}]},{"uri":"tanach-20-7-8","text":"  אַל תִּשְׂמְחִי אֹיַבְתִּי לִי כִּי נָפַלְתִּי קָמְתִּי כִּי אֵשֵׁב בַּחֹשֶׁךְ יְהוָה אוֹר לִי","titles":[{"title":"מיכה ז ח"},{"title":"מיכה פרק ז פסוק ח"}]},{"uri":"tanach-20-7-9","text":"  זַעַף יְהוָה אֶשָּׂא כִּי חָטָאתִי לוֹ עַד אֲשֶׁר יָרִיב רִיבִי וְעָשָׂה מִשְׁפָּטִי יוֹצִיאֵנִי לָאוֹר אֶרְאֶה בְּצִדְקָתוֹ","titles":[{"title":"מיכה ז ט"},{"title":"מיכה פרק ז פסוק ט"}]},{"uri":"tanach-20-7-10","text":"  וְתֵרֶא אֹיַבְתִּי וּתְכַסֶּהָ בוּשָׁה הָאֹמְרָה אֵלַי אַיּוֹ יְהוָה אֱלֹהָיִךְ עֵינַי תִּרְאֶינָּה בָּהּ עַתָּה תִּהְיֶה לְמִרְמָס כְּטִיט חוּצוֹת","titles":[{"title":"מיכה ז י"},{"title":"מיכה פרק ז פסוק י"}]},{"uri":"tanach-20-7-11","text":"  יוֹם לִבְנוֹת גְּדֵרָיִךְ יוֹם הַהוּא יִרְחַק חֹק","titles":[{"title":"מיכה ז יא"},{"title":"מיכה פרק ז פסוק יא"}]},{"uri":"tanach-20-7-12","text":"  יוֹם הוּא וְעָדֶיךָ יָבוֹא לְמִנִּי אַשּׁוּר וְעָרֵי מָצוֹר וּלְמִנִּי מָצוֹר וְעַד נָהָר וְיָם מִיָּם וְהַר הָהָר","titles":[{"title":"מיכה ז יב"},{"title":"מיכה פרק ז פסוק יב"}]},{"uri":"tanach-20-7-13","text":"  וְהָיְתָה הָאָרֶץ לִשְׁמָמָה עַל יֹשְׁבֶיהָ מִפְּרִי מַעַלְלֵיהֶם","titles":[{"title":"מיכה ז יג"},{"title":"מיכה פרק ז פסוק יג"}]},{"uri":"tanach-20-7-14","text":"  רְעֵה עַמְּךָ בְשִׁבְטֶךָ צֹאן נַחֲלָתֶךָ שֹׁכְנִי לְבָדָד יַעַר בְּתוֹךְ כַּרְמֶל יִרְעוּ בָשָׁן וְגִלְעָד כִּימֵי עוֹלָם","titles":[{"title":"מיכה ז יד"},{"title":"מיכה פרק ז פסוק יד"}]},{"uri":"tanach-20-7-15","text":"  כִּימֵי צֵאתְךָ מֵאֶרֶץ מִצְרָיִם אַרְאֶנּוּ נִפְלָאוֹת","titles":[{"title":"מיכה ז טו"},{"title":"מיכה פרק ז פסוק טו"}]},{"uri":"tanach-20-7-16","text":"  יִרְאוּ גוֹיִם וְיֵבֹשׁוּ מִכֹּל גְּבוּרָתָם יָשִׂימוּ יָד עַל פֶּה אָזְנֵיהֶם תֶּחֱרַשְׁנָה","titles":[{"title":"מיכה ז טז"},{"title":"מיכה פרק ז פסוק טז"}]},{"uri":"tanach-20-7-17","text":"  יְלַחֲכוּ עָפָר כַּנָּחָשׁ כְּזֹחֲלֵי אֶרֶץ יִרְגְּזוּ מִמִּסְגְּרֹתֵיהֶם אֶל יְהוָה אֱלֹהֵינוּ יִפְחָדוּ וְיִרְאוּ מִמֶּךָּ","titles":[{"title":"מיכה ז יז"},{"title":"מיכה פרק ז פסוק יז"}]},{"uri":"tanach-20-7-18","text":"  מִי אֵל כָּמוֹךָ נֹשֵׂא עָוֹן וְעֹבֵר עַל פֶּשַׁע לִשְׁאֵרִית נַחֲלָתוֹ לֹא הֶחֱזִיק לָעַד אַפּוֹ כִּי חָפֵץ חֶסֶד הוּא","titles":[{"title":"מיכה ז יח"},{"title":"מיכה פרק ז פסוק יח"}]},{"uri":"tanach-20-7-19","text":"  יָשׁוּב יְרַחֲמֵנוּ יִכְבֹּשׁ עֲוֹנֹתֵינוּ וְתַשְׁלִיךְ בִּמְצֻלוֹת יָם כָּל חַטֹּאותָם","titles":[{"title":"מיכה ז יט"},{"title":"מיכה פרק ז פסוק יט"}]},{"uri":"tanach-20-7-20","text":"  תִּתֵּן אֱמֶת לְיַעֲקֹב חֶסֶד לְאַבְרָהָם אֲשֶׁר נִשְׁבַּעְתָּ לַאֲבֹתֵינוּ מִימֵי קֶדֶם","titles":[{"title":"מיכה ז כ"},{"title":"מיכה פרק ז פסוק כ"}]}]}